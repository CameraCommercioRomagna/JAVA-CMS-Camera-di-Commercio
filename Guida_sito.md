
<h1>Guida per i redattori</h1>

Versione 3.0 







   <h1>Informazioni generali</h1>
Questo documento è rivolto ai redattori del sito istituzionale della Camera di commercio ; è un manuale completo per operare correttamente dal punto di vista comunicativo, grafico e tecnico. 
E’ un documento in evoluzione permanente per raccogliere i continui aggiornamenti a seguito dello sviluppo di nuove funzioni e a nuove scelte tecniche ed organizzative. La versione è indicata in copertina e a piede di ogni pagina.
Nella prima sezione sono riportate informazioni di carattere generale per la comprensione delle logiche di funzionamento complessivo del sito, delle scelte fatte e dei vincoli imposti.
La seconda sezione costituisce una guida "passo-passo" ad ausilio del redattore nell'inserimento dei contenuti.
La terza parte è dedicata principalmente all'aspetto comunicativo e fornisce regole e indicazioni utili per generare pagine meglio fruibili per l'utenza.
L'ultima parte è dedicata ad una serie di approfondimenti sugli argomenti accennati nelle parti precedenti.
             <h1>Descrizione del sito</h1>
In questa parte ti descriviamo il progetto generale del sito e i concetti fondamentali che lo regolano perchè tu possa comprendere il progetto e le logiche da adottare nell'uso del sito.
            <h2> Impostazione generale</h2>
Il sito è stato progettato tenendo in considerazione le indicazioni contenute nel documento 
"Linee guida di design per i servizi web della PA" (nella Release 1.0 – ultima disponibile) predisposte dall'Agenzia per l'Italia Digitale, il cui scopo è quello di aiutare le singole PA a sviluppare servizi web orientando le funzionalità alle effettive esigenze degli utenti.
Nell’implementazione del proprio sito la Camera di commercio ha rispettato i requisiti tecnici di accessibilità previsti per legge in particolare per il superamento della verifica tecnica di cui alla L.4/2004 e per il superamento dei controlli WCAG 2.0 fino al livello di conformità AA come specificato nel Decreto Ministeriale del 20 marzo 2013. 
Inoltre, in attuazione della Direttiva europea 2016/2102,  AGID ha emanato le “Linee Guida sull’Accessibilità degli strumenti informatici”, in vigore dal 10 gennaio 2020, che indirizzano la Pubblica Amministrazione all’erogazione di servizi sempre più accessibili. In tali linee guida è richiesto l’adeguamento dei siti web per le pubbliche amministrazione al fine di ottenere il superamenti dei controlli WCAG 2.1 fino al livello di conformità AA
Il mantenimento di questi livelli va tuttavia costantemente monitorato e richiede che, nell'inserimento dei singoli documenti, i redattori si attengano ai principi e alle istruzioni riportate in questa guida.
La distribuzione dei contenuti del sito è stata pensata rispettando un'architettura dell'informazione sviluppata a seguito dell'analisi dei bisogni degli utenti. Anche i singoli contenuti devono essere direttamente indirizzati ai visitatori con lo scopo di essere più fruibili dagli utenti e più visibili sui principali motori di ricerca esterni. Per gli aspetti legati alla comunicazione (testi, grafica e immagini) si rimanda alla lettura della sezione "Scrittura sul web".
Ti chiediamo di prestare particolare attenzione a quanto specificato per la stesura dei testi, preferibilmente brevi e costantemente aggiornati, utilizzando un linguaggio il più possibile semplice e chiaro. Le informazioni più importanti devono comparire nella prima parte del testo e ogni paragrafo deve veicolare un solo concetto.
L'aspetto grafico delle pagine è determinato quasi interamente dalle scelte effettuate nella definizione dei fogli di stile che vengono applicati automaticamente ai contenuti. Font, margini, allineamenti, interlinee e colori non si possono e non si devono modificare; in particolare è vietato l'uso non concordato del codice html.
Anche le icone sono state predeterminate secondo una grafica coordinata e sono applicate automaticamente alle singole pagine al momento della loro creazione. 
Lo stesso vale per le immagini promozionali (card) ma, se lo ritieni necessario le puoi sostituire con altre più attinenti all'oggetto della pagina ma rispettando le regole indicate. .
E' molto importante mantenere anche un elevato livello di aggiornamento dei contenuti del sito. Le modalità a disposizione dei redattori per monitorare l'aggiornamento sono descritte nella sezione "Approfondimenti". 
Contenuti: ogni cosa al suo posto
Per una distribuzione ordinata e completa dei contenuti si è ricorso a due concetti fondamentali: la competenza e l'attività.
La competenza è un compito affidato alla Camera di commercio (per legge, per indicazione degli Organi istituzionali o derivante da altra fonte) mentre l'attività è l'azione che la Camera intraprende per lo svolgimento del compito. In fase di progetto le attività sono state divise in procedimenti, iniziative, finanziamenti, pubblicazioni e attività formative. 
Per facilità espositiva e di ricerca le competenze omogenee sono state raggruppate in un'unica area tematica che a sua volta può essere raggiungibile tramite uno o più percorsi di ricerca in base all’esigenza dell'utente chiamato bisogno.
Altri tipi di documenti descrivono, corredano e completano la definizione di una attività come, ad esempio, i riferimenti normativi, la modulistica, le guide, le FAQ, i servizi on line, la struttura camerale che fornisce la prestazione (con contatti e orari) oltre ad eventi, comunicati stampa e altre notizie.
Tutto è quindi riconducibile ad una distribuzione "ad albero" in cui ogni documento è collegato ad un altro secondo una relazione padre-figlio come esemplificato nell’illustrazione riportata di seguito.
Nella pagina seguente è rappresentato lo schema logico di distribuzione dei contenuti. Una descrizione completa e dettagliata della tipologia dei documenti è consultabile nella sezione "Approfondimenti".


         
<h2>Pagine dinamiche, statiche e collettori </h2>
Gli oggetti precedentemente descritti vengono visualizzati nel sito pubblico in pagine che si generano dinamicamente secondo i modelli prestabiliti. Il sito è composto anche di pagine statiche appositamente costruite dai programmatori. In queste pagine possono apparire particolari oggetti detti "collettori" cioè raccoglitori di specifiche tipologie di documenti.
<h3>Ciclo di vita del documento</h3>
Ogni documento segue un iter di permanenza nel sito determinato dai valori immessi in alcune campi (data di pubblicazione, data di scadenza, valido si/no); lo schema seguente descrive questo flusso.

Tieni presente che la rappresentazione dei contenuti segue due criteri
    • validità: se un documento non è validato non esiste nel sito pubblico;
    • visibilità: il documento può essere visualizzato secondo quanto previsto nei criteri di pubblicazione, di visibilità e di priorità; ad esempio i documenti scaduti possono essere ancora visualizzati dall'esterno; alcuni finiscono in appositi contenitori (collettori) di archivio e tutti possono essere comunque raggiunti nel caso in cui l'utente conosca la sua url.
Il documento sarà effettivamente eliminato dal sito pubblico solo quando verrà svalidato.
Non è possibile cancellare un documento.


Riassumendo in altra forma:

Funzioni e servizi
E' previsto che il sito abbia un comportamento “responsive” (la grafica delle pagine si adatta in modo automatico allo schermo del dispositivo utilizzato) per dare agli utenti una buona esperienza di navigazione anche quando utilizzano dispositivi con schermi di differenti dimensioni. E' anche previsto che il sito sia dotato di funzioni e servizi utili. Alcune sono già attive al momento dell'apertura del sito, altre lo saranno a breve altre ancora lo saranno nei prossimi anni.
Elenco delle funzionalità attive 
    • motore di ricerca interno al sito. Questa funzione è di grande importanza per la fruibilità del sito;
    • barra di navigazione che riporta la posizione corrente della pagina nel sito;
    • mappa di navigazione, estremamente utile all'utenza e ai motori di ricerca;
    • amministrazione trasparente, per la pubblicazione obbligatoria dei contenuti previsti dalla legge con recupero di quanto già sviluppato e caricato sul sito provvisorio;
    • albo online, sezione come quella già presente sul sito provvisorio, suddivisa in: 
        ? pubblicità legale degli atti camerali (Atti on web);
        ? affissioni e bandi con documenti della Camera o di altre istituzioni per le quali viene richiesta la diffusione;
        ? finanziamenti con bandi, regolamenti e disciplinari per la concessione di contributi e agevolazioni (collettore);
    • eventi, gestione degli eventi che ne segua il ciclo di vita (anteprima, pre e post) con servizio di iscrizione on line, pagamento on line, inserimento automatico nel proprio calendario; gestione dei cicli di eventi;
    • area amministratori, ad accesso con autenticazione riservata agli amministratori della Camera per la condivisione dei materiali di Giunta e Consiglio come già fatto per il sito provvisorio;
    • area operatori, area di amministrazione, ad accesso con autenticazione, riservata ai redattori per
        ? inserimento dei contenuti;
        ? controllo, validazione e pubblicazione dei contenuti;
        ? accesso alla gestione dei servizi on line (ContattaRI, ecc.);
    • notiziari, servizio come quello già sviluppato per il sito provvisorio per la gestione dei notiziari. Attualmente è attivo solo il "Notiziario quindicinale" ma il servizio è già predisposto per attivare altri notiziari;
    • pubblicazioni, gestione delle pubblicazioni
    • contatta il Registro delle imprese, servizio già realizzato sul sito provvisorio ed eventuale estensione ad altri uffici o aree tematiche. Questo servizio è già predisposto per essere utilizzato anche da altri uffici.
    • appuntamenti, per consentire all'utente di fissare on line appuntamenti con gli uffici che lo prevedono;

<h2>Aspetti operativi</h2>
In questa sezione della Guida ti spieghiamo le modalità di inserimento e di amministrazione dei contenuti per iniziare subito a lavorare. E' costruita come una guida passo-passo per affiancarti durante le tue attività di redazione. 
Browser
Per accedere alla sezione di amministrazione del sito è stata testata con Chrome e Firefox: è quindi meglio se utilizzi questo browser.
Accesso e diritti
Per l'accesso alla sezione di amministrazione del sito  clicca  sul tab verde “Area riservata” 

Devi autenticarti con le tue credenziali (user-id e password): 
Per cambiare la propria password utilizza l'apposita funzione cliccando su "Cambia password" in alto a destra. Anche se al momento non sono stati implementati vincoli, ricordati di applicare le politiche aziendali di sicurezza anche per il sito istituzionale.
Non sono previsti differenti profili di accesso quindi con la tua user-id hai potere di 
    • operare sui contenuti (redattore), 
    • validare le pagine caricate (validatore) cioè puoi renderle visibili nel sito pubblico,
    • confermare periodicamente l’aggiornamento dei contenuti.
Una eventuale differenziazione dei ruoli è demandata all’organizzazione interna degli uffici tenendo presente che il sistema traccia le operazioni e le attribuisce alla user-id che le ha svolte.
I diritti non sono diversificati per area, competenza, attività.
Finestra di amministrazione
All'accesso ti appare la finestra di amministrazione. E' composta da tre zone:
    • l'intestazione della pagina riporta a sinistra il logo camerale e a destra un box “Utente”
    • il box di sinistra contiene le funzioni di ricerca e di filtro dei contenuti
    • il box al centro è dedicato alla gestione dei contenuti

<h3>Box "Utente"</h3>
A destra in alto trovi un box con funzioni di utilità per l'utente connesso. 
Vi sono riportati l'utente connesso e le funzioni per 
    • effettuare il cambio password
    • effettuare il logout e uscire dalla sezione di amministrazione del sito
Barra "Legenda"
Si tratta della spiegazione delle rappresentazioni grafiche (icone) utilizzate nella gestione dei contenuti.

<h3>Box "Ricerca"</h3>
Il box di sinistra contiene una raccolta di utilità trasversali
    • Filtra la ricerca
Normalmente i contenuti sono tutti visualizzati. Questa sezione ti consente di impostare i criteri per selezionare gli oggetti visualizzati nella pagina corrente in base a parole presenti nel titolo, proprietario, tipo del documento o in base allo stato di validazione, di pubblicazione, di scadenza. Puoi attivare il filtro premendo il bottone "Applica filtri"
    • Contenuti
In questa sezione puoi indicare in quale ambito va effettuata la ricerca o accedere direttamente ad aree specifiche; sono presenti queste funzioni
        ? Ricerca su tutta l'amministrazione: riporta i risultati che rispondono ai criteri impostati tramite i filtri, selezionati fra tutti i contenuti; se i documenti selezionati sono tanti vedrai il numero delle ricorrenze e un avviso che specifica "Troppi risultati da visualizzare (553). Filtrare maggiormente la ricerca"
        ? Aree tematiche: ritorna alla visualizzazione iniziale delle aree tematiche
        ? Amministrazione trasparente: accesso alla visualizzazione della sezione “Amministrazione trasparente”
        ? Amministrazione prezzi: accesso alla gestione del servizio prezzi
        ? Albo on line: accesso alla visualizzazione della sezione “Albo on line”
        ? Enti per eventi: ti consente di gestire l'anagrafica e il logo degli organismi coinvolti nell'organizzazione degli eventi (vedi la sezione "Approfondimenti")
        ? Luoghi per eventi: analogamente alla funzione precedente ti consente di gestire i luoghi (sale) in cui si svolgono gli eventi (vedi la sezione "Approfondimenti")
<h3>Box "Contenuti"</h3>
Il box centrale è dedicato alla gestione dei documenti: inizialmente la visualizzazione è impostata sulle aree tematiche ma mantiene le stesse caratteristiche anche negli ambiti successivi.
Queste, in breve, le sezioni che trovi:
1) navigazione: descrive il percorso in cui ti trovi in questo momento. Puoi muoverti nell'albero cliccando sui titoli visualizzati
2) ricerca con indicazione dell'ambito di ricerca e del numero dei documenti trovati
3) possibilità di inserimento di un nuovo documento (i redattori non possono inserire nuove aree tematiche)
4) elenco dei risultati; ogni documento estratto è sintetizzato in una singola cornice colorata a seconda dello stato del documento
    • in grigio se il documento non è validato
    • in giallo se il documento è validato e non è pubblicato
    • in verde se il documento è validato, pubblicato e non scaduto: è visibile sul sito pubblico
    • in rosso se il documento è scaduto ma ancora visibile sul sito pubblico nelle condizioni previste
ogni cornice riporta
    • nella banda colorata il titolo del documento
    • nella prima riga la tipologia del documento e il suo numero identificativo
    • nella seconda riga l'abstract del documento
    • nella terza riga il periodo di pubblicazione
    • una bandella grafica informativa sullo stato di aggiornamento dei contenuti con il link alla gestione dell'aggiornamento
    • una serie di icone corrispondenti alle azioni che puoi svolgere sul documento 

<h2>Cominciamo a lavorare</h2>
Come si è detto all'accesso viene proposta la selezione delle aree tematiche. Qualora fosse necessario, puoi creare una nuova area tematica premendo su "inserisci area tematica" (funzione riservata al Comitato); considerato che le aree saranno sostanzialmente stabili, sarà quindi più probabile che ti troverai a lavorare in una area esistente. 
Cliccando sul titolo del documento o premendo il pulsante di modifica si apre una finestra divisa in due sezioni: 
    • Gestisci i contenuti della pagina (in alto)
    • Gestisci i contenuti che derivano da questa pagina (in basso)
<h3>Gestisci i contenuti della pagina</h3>
Questa finestra propone, in base alla tipologia del documento che stai trattando un raccoglitore a linguette (tabs) nelle quali trovi i campi necessari a definire i contenuti e a regolarne la visibilità. Nel caso dell'area tematica i tab sono:
    • tab “Contenuto”:
        ? titolo: è il titolo del documento 
            ? deve essere semplice, chiaro, sintetico e individuare la pagina con sicurezza;
            ? deve essere breve: è meglio contenerlo entro i 50-65 caratteri ma il campo comunque non ne ammette più di 100;
            ? non deve essere tutto in maiuscolo;
            ? viene indicizzato dai motori di ricerca; è un campo obbligatorio.
        ? abstract: è una breve descrizione del documento e deve chiarire meglio l'argomento o la notizia trattata
            ? come per i titoli fai in modo che sia semplice e chiaro e non ripeta quanto già indicato nel titolo ma ne approfondisca brevemente il contenuto;
            ? non può superare la lunghezza massima di 250 caratteri; 
            ? non viene visualizzato assieme al documento ma assieme al titolo nei risultati delle ricerche e nei collettori; 
            ? viene indicizzato dai motori di ricerca; è un campo obbligatorio.
        ? parole chiave: è un elenco di parole separate da virgole (parola1, parola2, parola3, insieme di parole, ...); si consiglia di inserire da 5 a 20 parole che rafforzino i temi trattati nel documento ed eventuali sinonimi; saranno utilizzate dai motori di ricerca per trovare le pagine più pertinenti alla richiesta effettuata 
        ? immagine 
    • tab “Paragrafi”
    • tab “Pubblicazione”: indica i criteri secondo i quali il documento deve apparire nel sito pubblico attraverso la valorizzazione dei seguenti campi
        ? data inserimento: data del giorno di creazione del documento registrata automaticamente dal sistema
        ? data ultima modifica: data dell'ultima modifica del documento registrata automaticamente dal sistema,
        ? proprietario: nome dell'operatore che ha fatto l'inserimento
        ? data pubblicazione: è la data, nel formato gg/mm/anno dalla quale il documento potrà apparire sul sito pubblico se validato; rappresenta, cioè, il primo giorno di pubblicazione del documento
            ? il valore standard attribuito automaticamente dal sistema è la data di creazione del documento ma puoi variarlo quando vuoi
        ? data scadenza: è la data, nel formato gg/mm/aaaa dalla quale il documento sarà considerato scaduto. Rappresenta, cioè, l'ultimo giorno di pubblicazione del documento;
            ? per i documenti per i quali non è prevedibile la scadenza, utilizza la data convenzionale del 31/12/2100
            ? il documento scaduto, se validato, può apparire sul sito pubblico solo in eventuali contenitori di archivio (eventi trascorsi, comunicati stampa,..)
            ? il valore standard attribuito automaticamente dal sistema è la stessa data di di scadenza attribuita al documento padre ma puoi variarlo quando vuoi;
        ? anno di pertinenza: è un numero di quattro cifre che identifica l'anno a cui il documento si riferisce (esempio: 2018) 
        ? priorità: indica il livello di priorità della notizia (funzione riservata al Comitato di redazione
        ? visibile in: indica gli ambiti nei quali vuoi che il documento appaia 
    • tab “Validazione”: indica se il documento è completo, verificato e approvato; un documento appare sul sito pubblico solo se il suo stato di validazione è "Si"
    • tab “Associa a newsletter”: premendo "Inserisci nuova associazione" puoi proporre il documento per una o più (massimo tre) newsletter indicando il numero desiderato e la sezione che ritieni più opportuna; la tua richiesta sarà valutata successivamente in sede di predisposizione del notiziario 
    • tab “Aggiornamento contenuti”: ti fornisce informazioni sull'aggiornamento e ti consente, una volta verificati, di confermare nuovamente i contenuti del documento; questa funzione è disponibile solo per documenti pubblicati.

In fondo ad ogni tab trovi le funzioni 
    • Duplica: ti consente di creare un altro documento uguale a quello corrente; è richiesta una conferma prima di procedere
    • Anteprima: ti permette di visualizzare come apparirà la pagina 
    • Crea mail: ti permette di ottenere automaticamente un testo, formattato secondo la grafica istituzionale, da utilizzare per comunicazioni via email 
    • Dove mi trovi: ti restituisce il percorso in cui il documento è posizionato 
    • Il mio link: ti mostra l’url che sarà attribuito alla pagina e che potrai usare per eventuali link da dare all’esterno
Gestisci i contenuti che derivano da questa pagina
Questa sezione è simile al box "Contenuti" già descritto sopra e riporta un link per inserire nuovi contenuti al livello corrente dell'albero e l'elenco dei contenuti già esistenti. Le regole sui box, sui contenuti, sui colori, ecc. sono le medesime.
Se stai lavorando su un'area tematica puoi modificare o aggiungere solo le competenze ad essa connesse.
Se invece lavori su una competenza puoi inserire o modificare tutte le attività ad essa associate (procedimenti, progetti, iniziative, finanziamenti, pubblicazioni e attività formative) oppure aggiungere normative, servizi on line, individuare la struttura camerale di competenza e i documenti per la comunicazione (comunicati stampa, notizie, ecc.). Per contenuti che necessitano un livello in più nell’organizzazione gerarchica è possibile inserire anche un gruppo attività. La creazione deve essere richiesta agli amministratori del sistema, ma, una volta creato, è possibile modificarlo e aggiungere i contenuti necessari.
Le tipologie di oggetti inseribili è contestuale e dipende dalla tipologia dell'oggetto padre seguendo le regole stabilite in fase di programmazione dell'alberatura del sito; anche i campi disponibili pur essendo sostanzialmente simili dipendono dall'oggetto.
Le risposte del sistema sono contestuali all'operazione richiesta: se, ad esempio, scegli "inserisci normativa" ti verrà chiesto di inserire un download (scaricamento di un file) o un link (referenza ad un’altra pagina).

<h3>Anteprima</h3>
Dove finiscono i contenuti hai caricato? Per consentirti di verificare la correttezza di quanto stai inserendo su ogni oggetto è presente la funzione di anteprima.
L'anteprima qui descritta rispetta gli standard grafici ed editoriali del sito pubblico; sostanzialmente è distinta in box con scopi omogenei. 

<h3>Box “Navigazione”</h3> 
Contiene il percorso per reperire la pagina, composto dalla serie dei titoli delle pagine; questi titoli sono cliccabili per aprire direttamente la pagina.
Box “Menu” 
Riporta i titoli dei documenti che derivano dalla pagina (figli) se si tratta di area tematica o competenza o gruppo attività; nel caso invece si stia visualizzando un'attività saranno elencati i titoli delle altre attività della stessa competenza (fratelli).
Vengono visualizzati solo i documenti validati e non scaduti che sono stati indicati come "visibili nel documento padre".
Box “Documento” 
Riporta il titolo del documento e i paragrafi inseriti. Di seguito vengono poi indicati gli oggetti correlati al documento: eventi, file utili e immagini. 
Questi possono essere ordinati, nell'ambito di ciascun tipo, in qualsiasi momento semplicemente spostandoli per trascinamento. 
Box “Informazioni” 
Vi sono raccolte informazioni utili all'utenza, come la normativa riguardante l'oggetto della pagina, le guide, le istruzioni e la modulistica, le indicazioni sui contatti a cui l'utente può rivolgersi.
Box “Comunicazione” 
In questo box, di taglio prettamente comunicativo, vengono riportate in sequenza le notizie collegate all'oggetto della pagina: comunicati stampa, notizie dalla Camera o dal territorio con la visualizzazione dell'immagine associata.

<h2>Approfondimenti ed esempi</h2>
Se hai letto le prime tre parti della Guida sai ciò che ti serve per operare correttamente sul sito.
In questa ultima parte riprendiamo alcuni argomenti trattati in precedenza cercando di darti qualche dettaglio in più. 
Ti diamo poi anche qualche suggerimento su come comportarti in certi casi "consueti" o "particolari" facendoti anche alcuni esempi.

<h3>Tipologie di documenti </h3>
Le pagine del sito sono composte da diversi tipi di documenti, ognuna con le proprie funzioni, caratteristiche, dipendenze.


<h3>Paragrafi</h3>
Il documento visualizzato sul sito pubblico riporta il titolo e i paragrafi che, a loro volta, possono contenere immagini. Per inserire un paragrafo premi "Inserisci nuovo paragrafo".

<h3>Contiene quattro campi:</h3>
Per i paragrafi il titolo non è obbligatorio.
L'inserimento del testo nell'apposita area si effettua utilizzando uno specifico editor. Le funzioni di formattazione ammesse sono poche rispetto ad un editor come Write o Word: si tratta di una precisa scelta per non sporcare la pagina con formattazioni non conformi a quanto previsto dalle regole sull'accessibilità. Anche l'inserimento tramite un semplice "copia e incolla" ripulisce il contenuto dai caratteri non ammessi che possono generare problemi di visualizzazione. 
Per incompatibilità con le prescrizioni sull'accessibilità delle pagine la possibilità  di generare tabelle è stata disattivata.
Puoi anche scegliere un'immagine da caricare per farla apparire assieme al testo del paragrafo..  L'immagine non viene accettata se non ha la dimensione minima richiesta; se le sue dimensioni sono maggiori verrà ridimensionata automaticamente ma, ricorda di non caricare mai file troppo grandi perché rallentano la navigazione degli utenti del sito.
La URL dell'immagine è l'indirizzo di una pagina che puoi raggiungere cliccando sull'immagine; se non hai associato nessuna URL, cliccando sull'immagine questa si aprirà nella sua dimensione originale.
Attraverso il campo Ordine puoi modificare la sequenza dei paragrafi nel documento.
Per confermare premi "Salva"; se premi "Annulla" le modifiche non saranno accolte.
Se lo ritieni utile, puoi attivare un indice dei paragrafi del documento che verrà visualizzato all'inizio della pagina. 

Puoi attivare e disattivare l'indice a piacere. 
Nella scelta delle immagini da utilizzare tieni sempre conto di quanto raccomandato nella sezione "scrittura sul web". L’inserimento di immagini attraverso le procedure previste determina anche l’inserimento automatico di un testo alternativo per rispettare i criteri di accessibilità del sito. Esistono vari tipologie di immagini utilizzate per il sito:

<h3>Link</h3>
E' un indirizzo web (URL) che rimanda ad un'altra pagina. In generale, per la preparazione dei link si raccomanda di seguire anche quanto raccomandato nella sezione "scrittura sul web".
Puoi inserire link in vari modi e per diverse funzioni; eccone alcune:
Link nel paragrafo
Con l'editor di paragrafo possiamo trasformare un testo in un link utilizzando l'apposita funzione

Gli elementi di questi link sono:
    • Url: è l'indirizzo della pagina da raggiungere
    • Text to display: è il testo che viene visualizzato nella pagina
    • Title: è un breve testo di aiuto che appare quando il mouse scorre sopra il link
    • Target: "None" indica se la nuova pagina deve apparire nella stessa finestra di navigazione (consigliato per le pagine interne al sito) o "New windows" se deve apparire in una nuova finestra (consigliato per i link esterni al sito)

<h2>Struttura camerale</h2>
Rappresenta una struttura organizzativa (ad esempio un ufficio) di riferimento per l’argomento trattato nel documento.
Quando crei una nuova struttura ti verrà presentato un documento, precompilato secondo una struttura generica oppure, se esiste, ad immagine della struttura specificata per il documento padre, che puoi modificare secondo le esigenze specifiche. Inserisci il nome della struttura, i luoghi di erogazione dei servizi, gli orari, i numeri telefonici e gli indirizzi email (meglio se alias di gruppo). Cerca di inserire riferimenti esatti e presidiati ed evita di indicare i nomi delle persone.
In fondo alla struttura apparirà anche il link “Sedi e orari della Camera”.
La struttura sarà applicata automaticamente ai figli del documento se non ne indichi una diversa.
L’uniformità delle informazioni inserite è molto importante perché i documenti di questa tipologia sono riepilogati in un collettore chiamato “Contatti”.
FAQ: domande frequenti
E' un documento che raccoglie le domande frequenti.. Possibilmente inserire le domande in merito ad un determinato argomento in un unico documento in cui il titolo del paragrafo contiene la domanda e il testo del paragrafo contiene la risposta e attivando la visualizzazione dell'indice. 

<h2>Comunicati e notizie</h2>
Sono documenti specifici di taglio comunicativo solitamente associati a particolari competenze, attività, eventi eccetera. Ne sono previste tre tipologie:
    • comunicato stampa: sono i comunicati ufficiali diramati dalla Camera di commercio e vengono visualizzati, oltre che negli ambiti a cui sono associati, cioè quelli a cui la notizia si riferisce, anche negli appositi collettori predisposti per l'area della comunicazione;
    • notizia dalla camera: qualunque altra notizia di provenienza interna alla Camera;
    • notizia dal territorio: sono notizie su eventi, iniziative eccetera esterni alla Camera ma a cui si vuole dare comunque risalto; sono trattate come le notizie camerali ma con una priorità inferiore.

<h2>Automatismi</h2>
<h3>Navigazione</h3>
I documenti possono essere raggiunti dagli utenti in vari modi
1) Tramite il menù dei bisogni seguendo la sequenza attività tematica -> competenza -> attività. Questa è la navigazione standard; ricordati che se un livello intermedio, inserito per rispettare la gerarchia, non è stato valorizzato (non ha paragrafi e ha un solo figlio validato, pubblicato e non scaduto) non verrà visualizzato e la navigazione passerà all'elemento seguente. Le schede che si comportano in questo modo in amministrazione sono visualizzati col simbolo dell'occhio barrato ma, ricorda è comunque necessario validare anche questa pagine "intermedie".
2) Dalla home page o tramite i link sui collettori.
3) Tramite i risultati del motore di ricerca interno o di altri esterni.
4) Tramite accesso diretto alla pagina  digitando il suo indirizzo (URL) 
<h3>Propagazione automatica contenuti</h3>
Alcuni contenuti possono essere propagati automaticamente da un documento ad un altro ad esso collegato senza doverlo replicare; la propagazione segue logiche diverse a seconda della sua tipologia.
In particolare:
    • la struttura camerale, selezionabile a partire da una attività, si propaga a tutti i discendenti fino a quando non ne viene indicata un’altra;
    • una comunicazione (comunicato stampa, notizia dalla camera e notizia dal territorio) si propaga a tutte le pagine superiori fino a quella dell’area tematica;
    • un servizio on line si propaga in alto solo fino al padre e in basso verso tutti i discendenti.
<h3>Visibilità nel sito pubblico</h3>
Come si è detto, per essere visibile è indispensabile che un documento sia "validato". Oltre a questa impostazione è possibile determinare gli ambiti e le priorità di apparizione attraverso il settaggio dei campi del tab "Pubblicazione".
Per ogni documento validato e non scaduto puoi determinare gli ambiti di visibilità nel sito pubblico attraverso le opzioni impostate nel campo "Visibile in" del tab "Pubblicazione". 
Le opzioni previste sono (nell’ordine dalla visibilità minore alla maggiore):
    • documento nascosto: il documento è presente nel sito pubblico ma non viene rintracciato nei percorsi di ricerca e nei collettori; per raggiungerlo occorre conoscerne l'url;
    • solo nei collettori di documenti: il documento non è visibile nei percorsi di ricerca ma viene selezionato e visualizzato nei collettori;
    • documento padre e collettori di documenti: il documento è visibile ovunque tranne che nella home page (questa è l'opzione standard);
    • Home Page, documento padre e collettori di documenti: il documento è visibile ovunque.
Vengono generalmente riportati con priorità calcolata in base alla tipologia del documento la data di inserimento, la data dell’evento ecc. ma anche in base al valore del campo "priorità" disponibile solo per il Comitato. 
Per visualizzare un evento nell’Agenda della home occorre impostare la visualizzazione in home comunque quando un evento compare in Agenda non compare anche “In primo piano”; si si vuole promuoverlo ulteriormente di può inserire una notizia e promuovere quelle.
I documenti scaduti non vengono più visualizzati negli ambiti precedentemente descritti ma potrebbero comunque essere visibili ad esempio:
    • l'utente conosce la URL per accedere direttamente;
    • il documento è raccolto in speciali collettori di archivio
<h2>Collettori</h2>
Esistono particolari box, in certi casi intere pagine, chiamati collettori che raccolgono, anche in maniera trasversale, vari documenti legati da caratteristiche comuni come la tipologia e il periodo di pubblicazione.
Di seguito te ne illustriamo i principali.
Collettore “archivio”
Il documento è considerato un documento corrente dal giorno della pubblicazione fino a quello di scadenza. Oltre tale data può essere reperibile, dove previsto, nel collettore di archivio.

Alcuni di questi collettori, destinati a contenere molti documenti, prevedono una struttura a tab differenziate per anno facendo riferimento all’anno indicato nel campo "anno di pertinenza".


“Condividi” sui social
Per facilitare la diffusione delle notizie è previsto che su alcune pagine individuate in base alla tipologia riportino la funzione di condivisione della pagina sui principali social network come visualizzato in questo esempio:

Le pagine che riportano la funzione “Condividi” sono:
attività (procedimento, iniziativa, finanziamento, pubblicazione, attività_formativa, gruppo_attività), servizio_online, edizione_evento, comunicazione (comunicato_stampa, notizia_dalla_camera, notizia_dal_territorio)

Quelle che non riportano la funzione “Condividi” sono:
area_tematica, competenza, normativa, modulistica, guida, faq, struttura_camerale, file_utile, guide_e_moduli, atto_evento, immagine, volume, amministrazione_trasparente, sezione_amministrazione_trasparente, documento_amministrazione_trasparente, sezione_riservata_amministratori, consiglio_camerale, giunta_camerale, documento_riservato_giunta, documento_riservato_consiglio, documento_riservato_revisori, home_page_notiziario, notiziario, albo_online, pubblicita_legale, video
Motori di ricerca
Il motore di ricerca consente di reperire direttamente i contenuti in base alle parole indicate dall’utente evitando di cercarli attraverso i percorsi previsti. E’ dimostrato che oggi il maggior numero di pagine è consultato a seguito di una ricerca fatta sui motori di ricerca interni o esterni.
I motori effettuano periodicamente una scansione del sito (indicizzazione) e raccolgono per ogni pagina il maggior numero possibile di informazioni; tutte le parole contenute nella pagina concorrono all’indicizzazione ma con peso differente a seconda della loro posizione: ad esempio nel documento che presenta la parola nel titolo peserà di più rispetto ad un documento che la contiene nel testo.

<h3>Visibilità nei motori di ricerca</h3>
Per fare un buon servizio all'utenza è necessario che i contenuti inseriti nel sito siano fruibili facilmente sia a chi naviga il sito sia a chi effettua la ricerca sui motori. In questo caso è importante che le pagine siano correttamente referenziate per consentire una precisa individuazione dei contenuti e, possibilmente, raggiungere un elevato rating sui principali motori (es. Google).
A questi fini dovresti dedicare attenzione a quanto inserisci nei campi: titolo, abstract e parole chiave.
<h3>Parole chiave</h3>
Nel Tab “Contenuti” della sezione “Gestisci i contenuti della pagina” puoi inserire un elenco di parole separate da virgole (parola1, parola2, parola3, …). 
Si consiglia di inserire da 5 a 20 parole che rafforzino i temi trattati nel documento ed eventuali sinonimi; saranno utilizzate dai motori di ricerca per trovare le pagine più pertinenti alla richiesta effettuata. Indicale con molta cura per avere buoni livelli di presenza. 
I motori di ricerca selezioneranno i documenti che contengono le parole indicate dando priorità a quelli che ne contengono di più e in campi più significativi (come i titoli e, appunto, le parole chiave); i documenti che riscontrano una prossimità delle parole richieste hanno una ulteriore priorità.
<h2>Funzionalità sulla card del documento</h2>
Ogni singolo documento è individuato in amministrazione tramite un box (card) che ne riporta alcune informazioni ma di fornisce anche numerose possibilità operative.
Di seguito vengono descritte nel dettaglio.


<h3>Modifica un documento</h3>
Per modificare un documento premi sul suo titolo a sull’apposita icona.
<h3>Duplica un documento</h3>
Se desideri creare un nuovo oggetto simile ad uno già esistente puoi farlo premendo il tasto "Duplica". Verrà creato un nuovo oggetto con lo stesso titolo preceduto dalla specifica "Copia di ". 

Il documento creato risulterà svalidato.
Fai attenzione, il nuovo documento è creato nella stessa sezione del documento da cui viene duplicato (è quindi un suo fratello) e tu, come redattore, non puoi spostarlo.
Anteprima di un documento
Puoi visionare come verrà visualizzato il tuo documento nel sito pubblico prima di validarlo premi sull’apposita icona.
Ricorda che potrai visualizzare il documento anche se non è validato ma i contenuti correlati saranno visualizzati solo se validati. 

<h3>Dove mi trovi</h3>
Con questa funzione puoi individuare la posizione di un documento: Questo può risultare particolarmente utile se ho cercato un documento tramite la funzione di ricerca.
<h3>Il mio link</h3>
Con questa invece ottengo il link diretto al documento che posso divulgare anche all’esterno

<h2>Ricerca dei documenti</h2>
La ricerca dei documenti nella sezione di amministrazione può avvenire
    • navigando il suo percorso partendo dalla liste delle "Aree tematiche"
    • cercandolo con gli strumenti di filtro 
<h3>Filtri</h3>
I filtri consentono di selezionare solo fra i documenti elencati nel box centrale: se devi cercare documenti indipendentemente dalla loro posizione prima seleziona l'opzione "Ricerca su tutta l'amministrazione" e poi imposta i filtri e premi "Applica filtri".
I documenti possono essere filtrati in base al loro stato (Validati, Pubblicati, Scaduti), in base al loro numero, al proprietario o ad una parola o frase contenuta nel titolo.
Percorso: dove mi trovi
Una volta individuato un documento puoi sempre verificarne la posizione premendo il pulsante "Dove mi trovi"
Numero del documento
E' un numero di identificazione che il sistema assegna automaticamente e univocamente ad ogni nuovo oggetto indipendentemente dalla sua tipologia.
Il numero è visibile dalle maschere di amministrazione.
Aggiornamento dei contenuti
Per aiutare i redattori a mantenere i contenuti del sito sufficientemente aggiornati è stata sviluppata una funzione apposita. Un aggiornamento costante è molto importante l'esito di questa attività viene visualizzata nel sito pubblico in fondo ad ogni pagina.
                
<h2>Aggiornamento del documento</h2>
Quando per la prima volta si valida un documento si presume che il contenuto sia aggiornato e cioè che: 
    • tutti i campi siano stati controllati
    • tutti i testi siano stati riletti e verificati
    • tutti gli oggetti dipendenti controllati
    • provati i download e i link.
Il periodo di riferimento di questo aggiornamento è stato fissato in un anno. Da quel momento nella card del documento appare un indicatore a linea che rappresenta il periodo di aggiornamento che assumerà il colore
    • verde per documenti confermati da meno di 4 mesi
    • giallo per documenti confermati da 4 a 8 mesi
    • rosso per documenti confermati da 8 a 12 mesi
Trascorsi i dodici mesi non succede nulla; il documento resta pubblicato e visibile ma si consiglia di verificarlo nuovamente prima possibile.
L'indicatore è un aiuto immediato per i redattori per individuare i documenti più vecchi. I contenuti non scaduti vanno dunque confermati almeno ogni 12 mesi mentre quelli scaduti no.
<h3>Aggiornare i contenuti</h3>
L'aggiornamento è una operazione volontaria e non automatica. Per indicare al sistema che vuoi rivedere i contenuti della pagina vai nel tab "Aggiornamento contenuti" e premi su "Conferma aggiornamento contenuti"
La pagina apparirà per il tuo controllo alla fine del quale puoi decidere se confermarla o no scegliendo fra i due pulsanti in fondo.
Se hai confermato, l'indicatore temporale riparte dall'inizio e sul sito apparirà la nuova data di aggiornamento.
Aggiornamento della sezione
Come avrai notato, gli indicatori sono due. Il primo si riferisce alla pagina particolare su cui siamo mentre il secondo si riferisce alla sezione cioè all'insieme delle pagine e degli oggetti dipendenti dalla pagine e ti aiuta a capire se ci sono altri interventi da fare. Non puoi aggiornare un'intera sezione ma un documento alla volta.
Ricordati che i documenti scaduti non concorrono più al calcolo dell'indice di aggiornamento e non vanno più confermati.

<h2>Creazione email per mailing</h2>
Partendo da un qualunque documento pubblico (validato e non scaduto) puoi accedere alla funzionalità “Crea Email” per ottenere automaticamente un testo di mail formattato secondo la grafica istituzionale e divulgabile tramite mailing nel CRM.

Puoi scegliere fra due possibilità:
1. Email proposta dal sistema: genera una email composta in automatico dal sistema secondo criteri standard in dipendenza dalla tipologia di documento. 
2. Email personalizzata: genera una email che viene creata inizialmente con il contenuto del documento ma che puoi rielaborare a piacere.

<h3>Email proposta dal sistema</h3>
Selezionando il caso 1, visualizzerai l’anteprima della proposta e dopo aver scelto opportunamente l’area tematica a cui associare il mailing, otterrai il codice html.
Nello specifico, confermata l’area, apparirà in fondo all’anteprima della email il pulsante “Visualizza il codice da copiare per creare la mail”. 
Cliccando si aprirà una finestra pop-up contenente il codice html e il pulsante “Copia codice” che ne permetterà la copia diretta senza selezione; questa procedura, per quanto possa apparire non ottimizzata, è stata implementata per prevenire errori manuali in cui è facile incorrere copiando da codice sorgente.

<h3>Email personalizzata</h3>
Selezionando il caso 2, il sistema creerà una email del tutto simile al documento di partenza e ti proporrà la modifica di tutte le sue parti; ricorda però che modificando le caratteristiche della mail quelle del documento di partenza non verranno toccate.
Sarà così possibile mantenere l’email del tutto simile al documento originale oppure rielaborarla a piacere; ad esempio potrai
- modificare il titolo;
- aggiungere o cambiare l’immagine iniziale;
- modificare i dettagli di un evento, magari per specificare meglio o per nasconderli;

- aggiungere, modificare o eliminare uno o più punti, corrispondenti ai paragrafi o ai punti programma dell’evento o del documento originale 
- call to action: gli inviti ad approfondire devono essere inseriti nel testo della email.
La banda blu in coda al testo dell’email, con l’invito “Per saperne di più” è un elemento aggiuntivo e non può essere utilizzato come unico invito all’azione. 

In qualunque momento potrai visualizzare l’anteprima della email per renderti conto del risultato. 

Una volta composta l’email nel modo desiderato prosegui come descritto nel paragrafo precedente per ottenere il codice html.


<h2>Gestioni speciali</h2>
Assieme alla gestione dei contenuti basata sulla suddivisione per area tematica e sull'albero di distribuzione descritto fin qui esistono altre gestioni speciali basate sulla stessa logica operativa ma che utilizzano alberi diversi.
Queste gestioni sono descritte di seguito.
<h3>Sezione riservata amministratori</h3>
Questa parte del sito è dedicata ai componenti degli organi camerali ed è finalizzata a condividere contenuti riservati e visibili solo a Consiglio, Giunta, Collegio sindacale.
I contenuti di questa sezione possono essere inseriti solo dai redattori della Segreteria Generale.
<h3>Notiziario quindicinale</h3>
Ogni documento, sia esso un evento, una notizia o altro, può essere proposto per la pubblicazione nel notiziario quindicinale.
I notiziari disponibili sono gestiti dal responsabile della comunicazione che il giorno prima della spedizione controlla le candidature e se lo ritiene opportuno le modifica, le valida e genera il notiziario.
Una singola notizia di norma non può apparire in più di tre notiziari.
Questa sezione è gestita da uno specifico servizio.
<h3>Amministrazione trasparente</h3>
Amministrazione trasparente è un'area che gli enti pubblici devono obbligatoriamente avere nel proprio sito la cui struttura è rigidamente prestabilita dalla normativa. Sul sito pubblico deve essere raggiungibile direttamente dalla home page tramite un link denominato appunto "Amministrazione trasparente".
I documenti devono essere inseriti tempestivamente e restare pubblicati per un tempo prestabilito fino alla scadenza. Poi a seconda delle prescrizioni possono transitare in archivio (se il documento è scaduto) o sparire dal sito pubblico (se il documento è svalidato).


Nell’area riservata è raggiungibile dai redattori dall'area "Trasparenza" come servizio on line "Amministrazione trasparente" premendo il pulsante “Amministra il servizio”. 
Puoi anche utilizzare il link dal menu "Contenuti"
Il modo di operare è del tutto analogo a quello illustrato per la gestione degli altri contenuti del sito ma ricorda che la struttura di questa sezione è prefissata da indicazioni normative per cui non ti è consentito modificare le sezioni né aggiungerne di nuove.
Tuttavia puoi operare liberamente sui contenuti. I documenti appartengono ad una sola tipologia chiamata "Documento di amministrazione trasparente". 
Per per inserirne di nuovi puoi operare come di consueto cliccando su link di inserimento.



Il sistema ti chiederà cosa vuoi inserire. Scegli 
    • "Documento" se intendi inserire una pagina web;
    • "Download" se vuoi caricare un file;
    • "Link" se vuoi inserire un collegamento ad un'altra pagina, interna o esterna.






<h3>Tipologie di documenti per Amministrazione trasparente</h3>
Le pagine di amministrazione trasparente utilizzano tipologie specifiche ma che sostanzialmente seguono la medesima logica del resto del sito.L


